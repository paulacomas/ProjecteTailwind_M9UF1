# Document de Seguiment de Disseny

## 1. Introducció

**Objectiu de l’aplicació:** Aquesta aplicació permet l’intercanvi d’objectes entre usuaris sense la necessitat de pagar. Per tant, s’oferirà una aplicació que permeti la publicació d’articles, cercar objectes de segona mà, enviar missatges amb altres usuaris interessats però, sobretot, permetre l’intercanvi pels altres usuaris.

**Públic objectiu:** El públic objectiu son joves i adults que vulguin comprar, vendre o intercanviar articles de manera ràpida i senzilla. L'aplicació ha de ser intuïtiva i accessible.

## 2. Estructura de l’aplicació

**Navegació:** L'aplicació comptarà amb un menú lateral per a dispositius mòbils i una barra de navegació (navbar) en pantalles grans. Les icones i etiquetes d’aquest menú ajudaran a identificar les principals seccions per a tots els usuaris, amb accés a les funcions principals com _Home_, _Nou post_, _Missatges_, _Cerca_ i _Perfil_. La navegació està estructurada per a una experiència d’usuari intuïtiva.

## 3. Decisions de disseny basades en els Principis de Gestalt

- **Proximitat:** A les pantalles com _Home_ i _Perfil_, els objectes i accions estan agrupats per funcions, amb un espai més petit o més gran, depenent si són dins o no del mateix grup. El resultat és que l’usuari pot veure ràpidament quines accions es poden realitzar i quines són les diferents seccions.
- **Similitud:** He aplicat estils similars per als botons, icones i camps de formulari en totes les pantalles, cosa que crea una experiència consistent i fàcil de seguir, també he utilitzat sempre la mateixa plantilla pels intercanvis i objectes, això fa que l'usuari sempre distingeixi ràpidament tots els apartats.

- **Continuïtat:** Els elements del menú lateral (_Home_, _Nou post_, _Missatges_, etc.) estan alineats verticalment en una llista que facilita la continuïtat visual. En mirar de dalt a baix, l'usuari percep que el menú "continua", en el cas de les pantalles grans també segueix una continuïtat d'esquerra a dreta.

- **Figura i fons:** He utilitzat un fons fosc amb elements interactius en colors més clars (com el blau i el blanc) per destacar els elements d’acció. Això ajuda a fer que els botons i els camps d'entrada siguin fàcils de localitzar.

- **Tancament:** En pantalles com _Confirmar_, he creat contorns definits per a les seccions, com les targetes de producte. Això facilita la lectura, ja que el disseny ajuda l’usuari a completar la forma mentalment, encara que no estigui completament definida.

- **Direcció comú:** Les diferents pàgines estan dissenyades per guiar la mirada de l'usuari de dalt a baix, fent així que la navegació sigui intuïtiva

- **Igualtat:** He utilitzat un estil visual consistent en tot el disseny. Per exemple, els botons d'acció són sempre de color blau amb el mateix estil de forma, la qual cosa ajuda l'usuari a identificar ràpidament les opcions interactives. La tipografia i els colors també es mantenen constants per donar coherència.

## 4. Principis de CRAP (Contrast, Repetició, Alineació, Proximitat)

- **Contrast:** He aplicat contrast per fer destacar els botons principals sobre el fons fosc. El color blau dels botons es contrasta i fa que ressalti amb el color de fons, això ajuda a guiar a l'usuari cap a les funcions importants.

- **Repetició:** Els botons, els camps de formulari i els espais de text segueixen tots el mateix estil, es repeteixen. Això ajuda a mantenir una estructura familiar per a l'usuari a mesura que navega per les diferents pantalles.

- **Alineació:** Tots els elements de les pantalles estan alineats verticalment o horitzontalment. Per exemple, a les pantalles de "Inici Sessió" i "Registre", els camps de formulari estan perfectament alineats verticalment, la qual cosa facilita la llegibilitat.

- **Proximitat:** Els espais i la proximitat entre elements ajuden a distingir els diferents apartats, facilitant a l'usuari veure els diferents apartats.

## 5. Jerarquia Visual i Consistència

- **Jerarquia Visual:** He utilitzat una jerarquia visual clara en cada pantalla per destacar les accions més importants. Els botons tenen una mida més gran i un color que ressalta més, mentre que els elements secundaris com les icones o les descripcions de text són colors més subtils

- **Consistència:** L'aplicació manté la mateixa tipografia, colors i botons per a tota l’aplicació. Això fa que l'usuari es familiaritzi molt més ràpid amb l'aplicació.

## 6. Justificació de la tipografia i colors

- **Tipografia:** S'ha escollit la tipografia sans-serif _Manrope_, per tenir una bona llegibilitat tant en pantalles petites com grans, mantenint un estil modern i net.

- **Colors:** El fons fosc redueix la fatiga ocular i fa que sigui més agradable, mentre que els colors clars dels elements interactius (blau per a botons) faciliten la identificació de les accions principals.
