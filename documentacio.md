# Document de Seguiment de Disseny

## 1. Introducció
**Objectiu de l’aplicació:** Aquesta aplicació permet l’intercanvi d’objectes entre usuaris sense la necessitat de pagar. S’oferirà una plataforma per publicar articles, cercar objectes de segona mà, enviar missatges a altres usuaris interessats i, sobretot, permetre l’intercanvi d’objectes entre ells.

**Públic objectiu:** Joves i adults interessats en la compra, venda o intercanvi d’articles de manera ràpida i senzilla. L’aplicació ha de ser intuïtiva i accessible.

## 2. Estructura de l’aplicació
**Navegació:** L'aplicació comptarà amb un menú lateral per a dispositius mòbils i una barra de navegació (navbar) en pantalles grans. Les icones i etiquetes d’aquest menú ajudaran a identificar les principals seccions per a tots els usuaris, amb accés a les funcions principals com *Home*, *Nou post*, *Missatges*, *Cerca* i *Perfil*. La navegació està estructurada per a una experiència d’usuari intuïtiva.

## 3. Decisions de disseny basades en els Principis de Gestalt

- **Proximitat:** A les pantalles com *Home* i *Perfil*, els objectes i accions estan agrupats per funcions, utilitzant espais diferenciats segons el grup funcional. Això permet a l’usuari identificar ràpidament quines accions són accessibles en cada secció.
  
- **Similitud:** Els botons, icones i camps de formulari comparteixen un estil similar en totes les pantalles, creant una experiència consistent. La mateixa plantilla s’utilitza per als intercanvis i objectes, facilitant la distinció entre apartats.

- **Continuïtat:** Els elements del menú lateral (*Home*, *Nou post*, *Missatges*, etc.) estan alineats verticalment, afavorint la continuïtat visual. En pantalles grans, aquest ordre segueix un patró d’esquerra a dreta.

- **Figura i fons:** El fons fosc amb elements interactius en colors més clars (com el blau i el blanc) permet destacar els botons i camps d'entrada, facilitant-ne la localització.

- **Tancament:** En pantalles com *Confirmar*, les targetes de producte i altres seccions tenen contorns definits, cosa que facilita la lectura i permet completar mentalment les formes no completament definides.

- **Direcció comú:** Les pàgines estan dissenyades per guiar la mirada de l’usuari de dalt a baix, afavorint una navegació intuïtiva.

- **Igualtat:** Es manté un estil visual consistent en tot el disseny. Els botons d'acció, per exemple, són sempre blaus amb el mateix estil, i tant la tipografia com els colors es mantenen constants per garantir coherència.

## 4. Principis de CRAP (Contrast, Repetició, Alineació, Proximitat)

- **Contrast:** El contrast s’utilitza per destacar els botons principals sobre el fons fosc. Els botons blaus ressalten clarament sobre el color de fons, guiant l'usuari cap a les funcions importants.

- **Repetició:** Els botons, camps de formulari i espais de text mantenen el mateix estil en tota l'aplicació, cosa que proporciona familiaritat i consistència.

- **Alineació:** Tots els elements estan alineats de manera vertical o horitzontal. Per exemple, a les pantalles de *Inici Sessió* i *Registre*, els camps de formulari estan alineats verticalment, cosa que en facilita la llegibilitat.

- **Proximitat:** Els espais entre elements ajuden a distingir seccions diferents, facilitant a l’usuari la identificació de cada apartat.

## 5. Jerarquia Visual i Consistència

- **Jerarquia Visual:** Cada pantalla mostra una jerarquia visual clara per ressaltar les accions més importants. Els botons tenen una mida més gran i colors més cridaners, mentre que icones i descripcions de text s'utilitzen en colors més subtils.

- **Consistència:** L'aplicació manté la mateixa tipografia, colors i botons en totes les pantalles, la qual cosa ajuda l’usuari a familiaritzar-se ràpidament amb la plataforma.

## 6. Decisions addicionals i justificació

- **Tipografia:** S'ha escollit la tipografia sans-serif *Manrope*, que és llegible tant en pantalles petites com grans, amb un estil modern i net.

- **Colors:** El fons fosc redueix la fatiga ocular i fa que l’experiència sigui més agradable, mentre que els colors clars per a elements interactius (blau per a botons) faciliten la identificació d'accions principals.
